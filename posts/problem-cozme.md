---
title: "Problem Çözme - Tilki Kaz Mısır Çuvalı"
date: "2024-02-20 14:00"
category: "Kodlama"
author: "Ali Osman Başkurt"
author_title: "Bilişim Teknolojileri Öğretmeni"
author_pic: "/images/pic.png"
post_pic: "/images/tilki.png"
post_truncate: "Bir çiftçinin bir tilkiyi, bir kazı ve bir mısır çuvalını nehrin karşısına geçirmesi gerekmektedir. Çiftçinin bu işlemi gerçekleştirmek için küçük bir teknesi var ancak bu teknede çiftçi ile birlikte en fazla bir nesneye daha yer var. Ne yazık ki tilki ve kaz açtır. "
---

![test](/images/tilki.png)

**Tilki Kaz Mısır Çuvalı**

> Bir çiftçinin bir tilkiyi, bir kazı ve bir mısır çuvalını nehrin karşısına geçirmesi gerekmektedir. Çiftçinin bu işlemi gerçekleştirmek için küçük bir teknesi var ancak bu teknede çiftçi ile birlikte en fazla bir nesneye daha yer var. Ne yazık ki tilki ve kaz açtır. Bu yüzden tilki kaz ile yalnız kalamaz çünkü tilki kazı yiyebilir. Aynı şekilde kaz ve mısır çuvalı yalnız bırakılamaz çünkü kaz mısırı yiyebilir. Bu koşullarda çiftçi nehrin karşısına tilki, kaz ve mısırı sorunsuz bir şekilde nasıl geçirebilir?

[Denemek İçin Tıklayın.](https://ogmmateryal.eba.gov.tr/panel/upload/etkilesimli/kitap/bilgisayarbilimikur1/sec/unite1/bolum1/icerik/BBLSECS33/index.html)

**Problem Çözme**

- Günlük hayatımızda problemlerimizi çözmek için yaşantımızı etkileyen pek çok karar veririz.
- Örneğin karşılaştığımız problemler, televizyonda hangi kanalı seyretsem gibi basit de olabilir, hangi mesleği seçmeliyim gibi çok önemli de olabilir.
- Yanlış bir karar verilirse zaman ve kaynaklar boşa gidebilir, bu nedenle nasıl doğru karar verildiğini öğrenmek önemlidir.
- En iyi kararı vermek aslında problem çözmektir. İnsan hayatı aslında bir problem çözme sürecidir.
- Genellikle bir problemin birden fazla çözümü vardır, her bir çözüm bir alternatif olarak düşünülebilir.
- Problem çözme, amaca ulaşabilmek için alternatifler arasından en uygun yolu belirlemektir.
