---
title: "Problem Çözümü İçin Veri Toplama"
date: "2024-02-19 23:35"
category: "Kodlama"
author: "Ali Osman Başkurt"
author_title: "Bilişim Teknolojileri Öğretmeni"
author_pic: "/images/veri.png"
post_pic: "/images/veri.png"
post_truncate: Bilgisayarlar bir problemi çözmek için ya da bir çalışmanın sonucunu ortaya çıkarmak için önce konuya dair veri toplar, sonra da bu verileri işlerler.
---

![test](/images/veri.png)

Bilgisayarlar bir problemi çözmek için ya da bir çalışmanın sonucunu ortaya çıkarmak için önce konuya dair veri toplar, sonra da bu verileri işlerler. Çözülecek bir sorun varsa önce bu sorunu meydana getiren etkenler hakkında veri toplamak gerekir. Sonra da bu veriler işlenerek sorunun çözümüne ulaşılması beklenir. Bu sebeple verileri doğru bir şekilde toplamak önemlidir.

Öğrencilere günlük yaşamlarına dair ne gibi sorunlarla karşılaştıkları sorulur ve sonrasında bu soruna dair sorular yöneltilerek, sorunun sebebi ve çözüme ulaşmak için gerekli verilerin nasıl toplanacağı örneklendirilir.

Örneğin; öğrenci, sorun olarak ev ve okul arasındaki yolun bozuk olduğunu söylediyse;

- Son zamanlarda bölgenin çok yağış alıp almadığı
- Sokakta bir altyapı çalışması yapılıp yapılmadığı,
- Altyapı çalışması yapıldıysa ne tür bir çalışma yapıldığı (Su, elektrik, doğalgaz, iletişim hatları … Bunların tespiti için çalışmaya dair bilgi tabelalarının okunması gerektiği söylenir.)
- Yoldan geçen araç tipleri (yük kamyonları ya da iş makinelerinin geçip geçmediği)
  gibi sorular yöneltilerek sorunun kaynağı belirlenebileceği, sonra da sorunu ortaya çıkaran kaynağa (altyapı şirketi vb) ya da yolun tamiratından sorumlu kuruma ulaşılarak gerekli çalışmanın yapılması için istekte bulunulabileceği belirtilir.
